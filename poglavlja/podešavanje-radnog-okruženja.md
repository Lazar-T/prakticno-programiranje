# Podešavanje radnog okruženja

Za pokretanje PHP-a na vašem lokalnom okruženju(tj. vašem kućnom ili laptop računaru) trebaće vam Apache, a on na Windowsu dolazi u kompletu sa XAMPP. Iako je cilj ovog tutorijala da sve predstavi na srpskom, neke stvari nema smisla prevoditi, pa ću samo davati linkove ka njima. Da bi skinuli XAMPP za Windows krenite od ove adrese, i obratite pažnju na putanju na koju se instalira instalira:

http://www.wikihow.com/Install-XAMPP-for-Windows

U pitanju je 10 koraka u slikama. Ako budete zapeli na nekom koraku, slobodno mi pišite. Nakon što ste to uradili, u browseru otvorite ovaj link da potvrdite da radi:
http://localhost
Na toj adresi bi trebalo da se pojavi ekran sa XAMPP for Windows porukom.

Ako ste na drugom operativnom sistemu, pristup je drugačiji, ali poenta je da namestite ili pokrenete Apache.

## Program za rad

Dobar broj programera će vas religiozno ubeđivati da je njihov odabir programa najbolji. Ja vas pozivam da isprobate vremenom više njih i vidite koji vam najviše leži. Za potrebe ovog tutorijala ću vam dati i svoj predlog, a to je Sublime Text 3. On je brz, modularan i radi na svim operativnim sistemima. Ja ga koristim za sve svoje potrebe programiranja, kao i za pisanje ovog tutorijala. Na kraju dana, nije bitno kojeg odaberete, ali ako ste početnik, predložiću vam ipak Sublime Text 3, jer ću vam vremenom dati i gomilu saveta/prečica za njega. Jedina mana jeste da, ako ga koristite besplatno, dobijate povremeno popup podsetnik da ga kupite. Ja sa njim radim već koju godinu sa namerom da ga kupim već, ali očigledno me ne ometa dovoljno u radu :)

Ako vam se već na prvu ruku ne bude svideo, još neki dobri besplatni izbori su Notepad++(samo Win) i Eclipse(sve platforme).

## Folder za rad

Ako ste na Windowsu i instalirali ste XAMPP, otvorite My Computer i idite u folder **C:\xampp\xampp\htdocs** i napravite svoj neki folder za rad, na primer "prakticno". Trebaće vam takvo neko mesto za držanje fajlova.